---
id: 182ddeda-f9d6-4fcc-9a5e-58365d1fd9b7
published: false
blueprint: faq
title: 'Chi sono i docenti FIT?'
updated_by: f1b9007c-1bd1-46f8-87e7-3347789e057e
updated_at: 1634216899
categoria: normativa
---
Come indicato nell’art. 17 (“Disciplina transitoria per il reclutamento del personale docente“) del D.lgs 59 del 2017, nell’anno scolastico 2018/19 un contingente di docenti sperimenterà un percorso formativo annuale analogo a quello previsto per il terzo anno del percorso FIT (Formazione, Tirocinio, Inserimento). Obiettivo del percorso è quello di “verificare le competenze professionali del docente” (art. 3 del DM 984 del 2017). Il percorso annuale FIT comprende l’elaborazione di un Portfolio professionale (art. 7 del DM 984 del 2017), semplificato rispetto a quello dell’anno di prova e che prevede la redazione del Curriculum formativo, dei Bilanci iniziali e finali e dei Bisogni formativi futuri, il caricamento della programmazione annuale e la descrizione, documentazione e riflessione di un progetto di ricerca-azione che una commissione di valutazione finale valuterà a conclusione del percorso per l’accesso al ruolo. Anche i docenti impegnati nel percorso annuale FIT, così come i neoassunti, sono supportati dall’azione di un tutor scolastico, sia nelle attività progettuali connesse alla redazione della programmazione annuale e del progetto di ricerca-azione, sia attraverso verifiche in itinere che assumeranno la forma di osservazioni in classe a cura del tutor (art. 6 del DM 984 del 2017).